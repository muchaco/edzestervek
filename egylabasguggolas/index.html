<meta lang="hu" charset="utf-8">

![](https://am3pap004files.storage.live.com/y4mZ-MI9Pc9GyVmolIiHkrRyxmYLR8S6jzr1-BbfgOLF7xjbbj3bPffIOMPKrzgC1WKtnvnsPYKRJpVBikAet448PLMUfrU8QLUj3CnFq_odk_0CgcNjBTVgGDyo6ZRsC2QwuplcT9D_DOBqgN-p5Mpy9jiPV3BEaHqSb_w699coQdQATXmyNuOuj25Q-bwgfe0?width=300&height=300&cropmode=none)

# Bevezetés

Ezzel az edzéstervvel nem csak eszközt adok a kezedbe az egylábas guggolás elsajátításához, hanem egy teljeskörű leírást is, hogy mik azok a diszfunkciók és limitációk amik kihatnak a kivitelezésre, és ezeket hogy tudod célzottan edzeni, javítani. A terv által célom, hogy megértsd, hogyan épül fel a gyakorlat és annak edzése, így ne csak egy gyakorlatsorozatot kapjál, hanem komprehenzív tudást is, amivel akár te is magadra tudod szabni az edzésedet. A terv az általam és klienseim által tapasztalt limitációkat célozza meg részletesen, ezen kívűl még szó lesz olyan limitációkról amelyekkel elméleti szinten találkozhat egy sportoló. Amennyiben a terv nem számol egy általad megtapasztalt limitációval, mivel a tervet azzal a céllal vetted meg, hogy megtanuld az egylábas guggolást 2 lehetőséged van. Visszakéred a pénzed, vagy személyes konzultációkkal megoldjuk a problémádat, amellyel később akár bővítem az edzéstervet.

# Edzéselvek

Az edzésprogram a következő edzéselvek alapján épül fel:

## Alkalmazkodó képesség

A test reagál az őt ért ingerekre. Ha megfelelő intenzitású és rendszerességű stressznek van kitéve az szervezet, akkor adaptációs folyamatok zajlanak le, ami által az a stresszor legközelebb nem terheli meg annyira a szervezetet, tehát könnyebben fenntartható a homeosztázis (szervezet egyensúlyi állapota).

## Specifikusság

Az alkalmazkodás arra a stresszorra történik aminek kitettük a szervezetet. Ebből adódóan, ha valamiben fejlődni akarunk, akkor érdemes ahhoz minél inkább hasonló stressznek kitenni a szervezetet. Így például akármennyire is kell a négyfejű combizom ereje az egylábas guggoláshoz, az edzéstervben nem szerepel térdnyújtás gépen gyakorlat, mert funkcionálisan teljesen más terhelést jelent a szervezetre.

## Helyreállítás

Az alkalmazkodás nem edzés közben történik, hanem pihenőidőben, amikor a szervezet már visszaállította a homeosztázist, és felállítja ennek erősebb védelmét. Ezért az edzésprogramban leírt edzésekből maximum heti 3 javasolt, amelyet későbbiekben ki fogok fejteni. Ezáltal a maradék pihenőnapokon a szervezetnek van elég ideje pihenni, és alkalmazkodni.

## Reverzibilitás és Szuperkompenzáció

A szervezet nem csak a stresszre, hanem a stressz hiányához is alkalmazkodik. Ezáltal az elmaradt vagy ritka sűrűségű edzések, nem fogják kipíteni azt az alkalmazkodott erős szervezetet amivel el tudjuk végezni a gyakorlatot. A megfelelő időközönként végzett edzéssel a szervezetünknek nem nulláról kell újra alkalmazkodni, hanem már egy ellenálóbb, erősebb állapotra tud még nagyobb ellenállást kialakítani. Ehhez az edzésprogramban leírt edzésekből minimum heti 2 edzés szükséges. 

## Progresszív túlterhelés

Most, hogy szervezetünk már alkalmazkodik, eleget pihen, és elég sűrűn kapja a specifikus ingert, már csak progressziókra van szükség. Ahhoz, hogy eljussunk célunkhoz, az erőt és a szükséges képességeket fokozatosan kell fejlesztenünk. Ehhez egyre erősebb ingerekre lesz szükség, hogy a már alkalmazkodott szervezetünket, újra kimozdítsuk az egyensúlyi állapotából. Annak ellenére, hogy specifikusan fogjuk megközelíteni az egylábas guggolást, nem ez lesz az első progresszíója a gyakorlatnak. Több progressziós lépés fel van sorolva, amellyek hatása mind a lehető legközelebb állnak a kívánt célgyakorlat által kiváltott stresszhez, hogy így optimálisan fejlődjünk.

## Egyéni különbségek

A cél adott az edzésprogramban viszont mindenki más képességekkel és antropometriával érkezik. Az edzésprogram célja mindenkinek megfelelő lehetőségeket biztosítani, ezért minden szükséges képességet szintekkel mérünk, amelyekkel külön külön el kell érni. Ha minden szintből elértük a szükséges szintet, akkor nagy valószínűséggel már az egylábas guggolást is eléretük. Főleg hogy a legtöbb képesség fejlesztését a specifikusság elv miatt unilaterális guggolásokkal fogjuk fejleszteni.

# Szükséges képességek

A szükséges képességeket a következőkben felsorolom, és elmagyarázom miért szükségesek. Továbbá megnézzük hogyan mérhetjük meg saját szintünket ami alapján a megfelelő feladatokkal és szinten tudjuk elkezdeni az edzésprogramot.

## Boka izületi mozgásterjedelem

Egyik legismertebb korlátozó képesség az egylábas guggoláshoz a boka izületi mozgástartománya, azon belül is a dorsalflexió terjedelme. A közismert elnevezésben spic-pipaként ismert lábtartásokból ez a pipa tartás. Miért jelent problémát ha ebben nincs meg a kellő mozgásterjedelmünk? Ha guggoláskor nem tudjuk a lábfejünket kellő dorsalflexióba hajlítani, akkor a térdünk nem tud elég előre menni, ami által a súlypontunk, nem a támaszunk fölé esik. Ezért valószínűleg egy nagyon görbe háttal próbáljuk a súlypontunket előrébb vinni, hogy ne essünk hátra.

A kívánt mozgástartományt ráadásul érdemes aktív mozgástartományból elérni, ami annyit jelent, hogy nem külső erő hatására érjük el a mozgásterjedelem végét, hanem az elülső sípcsonti izmunk megfeszítésével pipáljuk a lábfejünket minél jobban hátrafeszíteni. Erre azért van szükség, mert bár lehet hogy passzív mozgásterjedelmünk megvan, de a súly nem biztos hogy abból az irányból fog a bokánkra esni, hogy ezt a mozgásterjedelem végét elérjük. Így a guggolás alsó fázisában antopometriától függően lehet, hogy aktívan kell tartanunk a dorsalflexiót.

Ahhoz, hogy lemérjük a mi mozgásterjedelmünket szükségünk lesz egy mérőszalagra, és egy falra. Fontos, hogy a falnál ne legyen szegély. A mérést hajlított térddel végezzük, mert ebben az állapotban lesz számunkra érdekes az eredmény. A fallal szemben fél lábon üljünk rá a bokánkra, másik térdünket próbáluk a falhoz érinteni, miközben az azonos oldali lábujjainkat próbáljuk eltávolítani a faltól.  Fontos, hogy a combcsontunk és a lábfejünk egy síkban a falra merőlegesen helyezkedjen el. Mérjük le hány centiméterre voltunk képesek a lábfejünket elhúzni a faltól, miközben a térdünk hozzáér a falhoz. Mérjük le mindkét oldalra.

Cél: 10 cm

## Csípő izületi mozgásterjedelem

A másik legismertebb korlátozó tényező a csípőizület nyílirányú síkban elérhető mozgásterjedelme. Ez praktikusan annyit jelent számunkra, hogy mennyire tudjuk közel húzni a tédünket a mellkasunkhoz úgy, hogy a gerincünkben megtartjuk a neutrális görbületet. Ha a gerincünket hagyjuk görbülni, akkor ugyanis nem a csípőnk mozgásterjedelmét nézzük, hanem egy összetettebb képességet, amire bár szintén szükségünk lesz/lehet az egylábas guggoláskor, de az edzésprogramban szeretnénk elemi képességeket megcélozni, hogy kizárjük a lehetséges kompenzációkat. Ezt a képességet azért kell növelnünk, mert amikor a guggolás alsó pontjában vagyunk, de a medencénk nem tud eléggé előre billenni, akkor a gerincünk nem felfelé fog indulni, hanem hátrafelé, amit egy erős gerincgörbülettel kompenzálva próbáljuk előrehelyezni a súlypontunkat. Ez azért is szerencsétlen eset, mert érdemes a gerincünket amúgy is neutrális helyzetben tartani guggolás közben, másrészt írtó szerencsétlen érzés lesz (és kívűlről is annak néz ki), hogy nyúltózunk előre miközben majdnem hátraesünk.

Két dolog járulhat hozzá ennek a mozgástartománynak a beszűküléséhez.

Az egyik a térdhajlító izmok beszűkülése, közismerten és helytelenül "megrövidülése".  Ismertebb néven a hamstring komplex azért érdekes izomzat, mert nem csak a térdizületet ívelik át hanem a csípőizületet is (precizitás végett: a kétfejű combizom rövid feje, nem íveli át a csípőizületet). Ezek az izmok az ülőcsonton erednek, ami által képesek a medencét hátrafelé billenteni. Mikor guggolunk, és a hamstringünk meg van rövidülve, akkor az alsó végpontban hátrabillenti a medencét.

A másik problémát a combcsont izületi fejének mobilitása jelenti a medencecsont izületi vápájában.

Ennek a képességnek a mérése egy kicsivel kevéssé egzakt mint a dorsalflexió mérése, de attól még jó támpontot ad nekünk a programban. Feküdjünk hanyatt a talajon, és figyeljünk arra hogy a gerincünk és a fejünk ne emelkedjen fel a talajról. Az ellentétes lábunkat hajlítsuk be és talpal pihentessük a talajon. A méréshez kulcsoljuk a kezeinket a térdünk alá, és húzzuk a mellkasunkhoz a térdünket. Két lehetőségünk van: az egyik, hogy valamilyen telefonos szögmérő alkalmazással megnézzük hogy a talaj, és a combcsontunk milyen szöget zár be. Ez a precízebb megoldás, és igazából ez az az érték amin ténylegesen csökkenteni szeretnénk. Viszont praktikusan az érdekel minket, hogy mennyire közel kerül a mellkasunkhoz a térdünk amit szintén egy mérőszalaggal, függőlegesen levetítve mérhetünk le.

Cél: 0 cm

## Egyenes combizom kontrakciós szintje

Aki már próbált egylábbal guggolni, az biztos megfigyelte, hogy emelvényen hajlított térddel egyszerűbb. Ez azért van, mert a csípőhajlítóinkat, és legfőképpen az egyenes combizmot nem erősítjük abban a mozgástartományban amit a guggolás során meg kéne tartania. Mivel az egyenes combizom átíveli a térdizületet, ezért amikor behajlítjuk a térdünket, akkor nem kell olyan szintű kontrakciót létrehoznia az izomnak mint nyújtott térddel. Ezt a mozgástartományt ez az izmunk ismeri így nincs probléma, viszont amint kifeszítjük a térdünket, az egyenes combizomnak olyannyira meg kell feszülnie, hogy kezdők esetében ez görcsölésekhe vezet. Ahhoz, hogy a talajon tudjunk egylábbal guggolni, a másik lábunkat a talaj felett kell tartanunk feszített térdekkel. Ha ezt nem tudjuk megtenni, akkor emelvényen tudunk hajlított lábakkal edzeni, azonban ez megint a súlypontot fogja hátravinni, és közben nem is szép a kivitelezés.

Ennek a képességnek a mérésére állásban egyenes tartással kell felemelnünk az egyik lábunkat plantárflexióban (spic), miközben a térdizületet nem hajlítjuk be. Mérjük le a sarokcsontunk távolságát a talajtól. Itt a magasság erősen befolyásolja a mérést, ezért osszuk le az elülső felső csípőtövisünk talajtól mért magasságával (az egyenes combizom az elülső alsó csípőtövisről ered, de az előzőt sokkal egyszerűbb kitapintani, ezért ezt használjuk).

Cél: 100%

## Csípő, térd és boka stabilitás

A guggolás során ezt a kettő izületet nagyon stabilan kell tartani a helyes kivitelezésben. Ez gyakorlatilag azt jelenti, hogy térdben a gyakorlat kivitelezése során nem keletkezhez valgus vagy varus helyzet, azaz nem közeledhet vagy távolodhat a térdünk a testünk középvonalához képest. Legegyszerűbb úgy elképzelni, hogy a lábfejünk kifeszít egy síkot a térben, és a combcsontunknak végig abban a síkban kell mozognia.

A bokánál kevésbé fontos és szembetűnő a probléma, de érdemes elkerülni hogy guggolás közben pronáció alakujon ki a bokánkban. Tehát ott is a mozgáskivitelezés közben tartanunk kell a megfelelő neutrális helyzetet.

A térd és csípő stabilitásának megvizsgálásához egy elég komplex rendszert kéne bevezetnünk. Itt most egyszerűség végett arra helyezném a hangsúlyt, hogy van-e stabilitási probléma, vagy nincs. Ehhez szemből felvételt kell majd készítenünk a következő mozgásról. Kiindulóhelyzetben egy 15 cm magason lévő felület (pl. steppad) szélén állunk mezitláb, fél lábbal, másik lábunk a támaszlábunkkal egy szinten a levegőben van. Kezünket csípőre helyezzük. Próbáljunk minél lejjebb engedni a nem támasz lábunknak a sarkát anélkül, hogy letámaszkodnánk vele a földre. Végezzünk 5+ ismétlést, hogy egyértelműen meg tudjuk vizsgálni a kivitelezést.

A videó kiértékelésénél a következőkre figyeljünk. Helyes kivitelezés esetén a kezünkkel és a törzsünkkel nem végzünk kilengéseket egyensúlyunk megtartása érdekében. A csípő töviseket egy szinten, a talajjal párhuzamosan tartjuk. Lábfejek és a törzs végig előrefele néznek. A térd végig csak függőlegesen mozog (nem esik be a testünk középvonala felé, és nem mozdul kifelé sem). Nem támaszkodunk le a talajra az ereszkedő lábunkkal.

Ha a csípő nem maradt vízszintes, akkor a csípőstabilitás részt is el kell végezni a programban.

Ha a térd nem csak függőlegesen mozgott, akkor a térdstabilitás részt is el kell végezni a programban.

Ha ez a kettő rendben volt, de egyéb kivitelezési hiba volt, az törzs stabilitási és egynsúlyérzéki hibákra utal. Minimális szinten érintjük ezeket is a következő fejezetekben, bár nem ezen van a hangsúly.

A boka és további csípő stabilitás megvizsgálásáhot szintén videófelvételre lesz szükség, hátulról mezitláb. Kezdőhelyzetben vállszéles terpeszben magastartással végezzünk guggolást nagyjából olyan mélyre, hogy a combcsont párhuzamos legyen a talajjal. Végezzünk 5+ ismétlést, hogy egyértelműen meg tudjuk vizsgálni a kivitelezést.

A videó kiértékelésénél a következőkre figyeljünk. Helyes kivitelezés esetén ha az achilles ínra helyezünk egy egyenest, az a mozgáskivitelezés során nem mozdul el. A csípő nem csúszik el egyik irányba sem.

Ha az achilles ín elmonzdulása esetén a boka stabilitási részt is elk ell végezni a programban.

A csípő elcsúszása esetén a csípő stabilizálás programot kell elvégezni, és jegyezzük fel, hogy melyik oldalra csúszott el a csípőnk mert a későbbiekben ez fontos lesz.

## Guggoló erő

Ha minden eddig említet abilitásunk rendelkezésre áll, akkor már csak a lábunk tolóereje az ami minket visszatart (és persze a megfelelő mozgáskoordináció megtanulása).

Ennek fejlesztésére az egész programban hangsúlyt fogunk fektetni, ezért ennek lemérése nem feltétlen fontos (vagy praktikus). De ha le szeretnénk mérni, hogy belőjük mennyire van messze még a kívánt cél, akkor tegyük a következőt. indítsunk el egy stoppert, és végezzünk bolgár guggolást (két láb mérése között legalább pár perc pihenővel). 2 másodperc ereszkedés (excentrikus szakasz), 2 másodperc tolás (koncentrikus szakasz).

Cél: Nagyjából 3+ percig (45+ ismétlés) tudjuk végezni per láb.

# Szükséges eszközök

A legtöbb gyakorlatnál igyekszek alternatív lehetőségeket biztosítani, de az optimális edzéshez a program következő eszközöket használja:

- dynair
- fitball
- stabil emelvény
- valamilyen súly
- slant board
- gumiszalag

# Gyakorlatok

## Boka izületi stretching gyakorlatok

- Tibialis raise
- Soleus hengerezés
- Slant board lábikraizom nyújtás (vádli)
- Gumiszalagos izületi mobilizáció

## Csípő izület stretching gyakorlatok

- World's greatest stretch
- 90-90
- Térdhúzás mellkashoz talajon
- Hamstring nyújtás

## Egyenes combizom kontrakciós gyakorlatok

- Lábemelés állásban
- Lábemelés emelvényen guggoglásban
- Ülő pike pulzálás

## Stabilitás

- csípő
	- Csípő emelés
	- Csípő adduktor nyújtás, hengerezés
- térd
	- dynair
- boka

# Program


<!-- Markdeep: --><style class="fallback">body{visibility:hidden;white-space:pre;font-family:monospace}</style><script src="markdeep.min.js" charset="utf-8"></script><script src="https://morgan3d.github.io/markdeep/latest/markdeep.min.js" charset="utf-8"></script><script>window.alreadyProcessedMarkdeep||(document.body.style.visibility="visible")</script>
